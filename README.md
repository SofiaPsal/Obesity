# Obesity
[![Run on Repl.it](https://repl.it/badge/github/SofiaPsal/Obesity)](https://repl.it/github/SofiaPsal/Obesity)
Υποθέσεις και για τις 3 υλοποιήσεις:
-Χρησιμοποιείται ένα δισδιάστατο πλέγμα και θεωρείται ότι σταματά στα οριακά σημεία του.
- Κάθε κελί αναπαριστά την κατάσταση ενός ατόμου. Διακρίνονται 4 καταστάσεις που θα αναλυθούν παρακάτω. Επίσης, διαθέτει ορισμένους παράγοντες κινδύνου, η σοβαρότητα των οποίων δηλώνεται με μια τιμή από 1-8 και αφορούν τη διατροφή, την έλλειψη αθλητικής δραστηριότητας, άγχος, κληρονομικότητα. 
- Οι πιθανές καταστάσεις που ορίζονται είναι οι εξής: 
0: Παχύσαρκοι (μωβ)
1: Οριακά παχύσαρκοι (άσπρο)
2: Οριακά υγιείς (κίτρινο)
3: Υγιείς (πράσινο)
4: Κενά κελιά (μαύρο)
 Στην κατάσταση 1 ανήκουν τα άτομα τα οποία αν είχαν 1 παραπάνω υγιές άτομο στη γειτονιά τους ή 1 βαθμό λιγότερο στους παράγοντες κινδύνου θα έπαυαν να είναι παχύσαρκοι. Αντίστοιχα, στην κατάσταση 2 ανήκουν τα άτομα τα οποία αν είχαν 1 παραπάνω παχύσαρκο άτομο στη γειτονιά τους ή 1 βαθμό περισσότερο στους παράγοντες κινδύνου θα έπαυαν να είναι υγιείς. Οι πληθυσμοί αυτοί είναι ευμετάβλητοι και με μικρές αλλαγές θα μπορούσαν να ανήκουν στις καταστάσεις 0 ή 3. 
8 παχύσαρκοι, 2 από το κάθε ¼  του πλέγματος, οι οποίοι περιβάλλονται από τουλάχιστον 6 γείτονες
Όταν το πλέγμα φτάσει σε ισορροπία εξελίσσεται για μεγάλο αριθμό βημάτων, πράγμα που μπορεί να συμβαίνει λόγω περιοδικότητας, τότε σε κάθε βήμα επιλέγεται ο μέγιστος αριθμός ατόμων που θα μεταβάλλουν την κατάσταση τους σε υγιή και η επιλογή τους γίνεται σύμφωνα με το πλήθος των γειτόνων που τους περιβάλλουν, οι οποίοι είτε είναι παχύσαρκοι είτε οριακά. Είναι επιθυμητό οι παρεμβάσεις να πραγματοποιούνται σε άτομα τα οποία συνδέονται με πολλούς γείτονες σε μη υγιή κατάσταση, ώστε να επηρεάσουν μεγαλύτερο αριθμό ατόμων που βρίσκονται σε αυτές τις κατηγορίες. 
Στα επόμενα βήματα μετάβασης καταστάσεων τα κελιά που άλλαξαν κατάσταση «αυθαίρετα» και όχι χάρη στην αναδιαμόρφωση της κατάστασης των γειτόνων τους παραμένουν σταθερά στην υγιή κατάσταση, καθώς θεωρείται ότι οι παρεμβάσεις ασκούν πολύ μεγαλύτερη επιρροή από τον κοινωνικό περίγυρο. Οι δοκιμές που έγιναν χωρίς τη διατήρηση της κατάστασης τους παρουσίαζαν μηδαμινές διαφορές σε σχέση με το πλέγμα στην κατάσταση ισορροπίας ή ο αριθμός των κελιών που βρίσκονταν στις καταστάσεις 0 ή 1 μείον το πλήθος αυτών που δέχθηκαν παρέμβαση στην κατάσταση τους ήταν μικρότερος από τον τελικό αριθμό των κελιών που βρίσκονταν στις καταστάσεις 0 ή 1, γεγονός που υποδεικνύει την εξάλειψη των υγιών όταν περιτριγυρίζονται από πληθώρα παχύσαρκων ατόμων. 
Επιπλέον, όταν ο αριθμός των παχύσαρκων ή οριακά παχύσαρκων κελιών που αφαιρέθηκαν στη νέα κατάσταση ισορροπίας σε σύγκριση με την προηγούμενη, είναι μικρότερος από τον αριθμό των κελιών που δέχθηκαν  παρέμβαση, τότε συμπεραίνουμε ότι τα άτομα στα οποία απαιτείται παρέμβαση είναι πιο πολλά από αυτά που επωφελούνται από αυτήν. Σε αυτό το σημείο οι παρεμβάσεις διακόπτονται και το πλέγμα διατηρεί ως τελική σταθερή κατάσταση την τρέχουσα και δεν πραγματοποιούνται περαιτέρω παρεμβολές σε αυτήν.

Obesity:
- Κάθε κελί αναπαριστά την κατάσταση ενός ατόμου. Επίσης, διαθέτει ορισμένους παράγοντες κινδύνου, η σοβαρότητα των οποίων δηλώνεται με μια τιμή από 1-8 και αφορούν τη διατροφή, την έλλειψη αθλητικής δραστηριότητας, άγχος, κληρονομικότητα. 
- Η γειτονιά του κάθε ατόμου είναι τύπου Moore με ακτίνα r=1, δηλαδή 8 γείτονες.
- Κανόνες μετάβασης καταστάσεων:   
Έστω Υ το πλήθος των υγιών γειτόνων, Π το πλήθος των παχύσαρκων και ΠΚ ο βαθμός της σοβαρότητας των παραγόντων κινδύνου.
Αν το άτομο είναι παχύσαρκο ή οριακά παχύσαρκο τότε:
Αν Υ < ΠΚ τότε γίνεται παχύσαρκο 
Αν ΠΚ ≤ Υ ≤ ΠΚ + 1 τότε γίνεται οριακά παχύσαρκο 
Αν ΠΚ + 1 ≤ Υ ≤ ΠΚ + 3 τότε γίνεται οριακά υγιές 
Αν Υ > ΠΚ + 3 τότε γίνεται υγιές
Αν το άτομο είναι υγιές ή οριακά υγιές τότε:
	Αν Π + ΠΚ > 11 τότε γίνεται παχύσαρκο
	Αν Π + ΠΚ ≥ 9 τότε γίνεται οριακά παχύσαρκο
	Αν Π + ΠΚ ≥ 7 τότε γίνεται οριακά υγιές
	Αν Π + ΠΚ < 9 τότε γίνεται υγιές
Τα κενά κελία παραμένουν κενά σε όλες τις γενιές.
- Οι παρεμβάσεις γίνονται σε κάθε βήμα το πολύ σε 8 παχύσαρκους, 2 από το κάθε ¼  του πλέγματος, οι οποίοι περιβάλλονται από τουλάχιστον 6 γείτονες.

Obesity_2:
- Σε αυτή την περίπτωση κάθε κελί αναπαριστά την κατάσταση 4 γειτονικών κελιών. Επίσης, διαθέτει ορισμένους παράγοντες κινδύνου, η σοβαρότητα των οποίων δηλώνεται με μια τιμή από 1-8 και αφορούν τη διατροφή, την έλλειψη αθλητικής δραστηριότητας, άγχος, κληρονομικότητα. [5]
Γνωρίζοντας την κατάσταση κάθε ατόμου, η κατάσταση από το συνδυασμό των 4 γειτόνων προκύπτει ως εξής:
 Υπολογίζεται το πλήθος κελιών από την εκάστοτε κατηγορία (υγιείς, οριακά υγιείς, οριακά παχύσαρκοι, παχύσαρκοι, κενά κελιά). Αν ο αριθμός κάποιας κατηγορίας είναι μεγαλύτερος ή ίσος από το μέσο πληθυσμό της γειτονιάς (π.χ., 3 για 4 μη κενά κελιά, 2 για 3 μη κενά κελιά και 1 κενό) τότε ορίζεται ως η κατάσταση του κελιού του πλέγματος. Διαφορετικά, η κατάσταση του κελιού υπολογίζεται από το μέσο όρο των καταστάσεων των 4 γειτόνων. Ο βαθμός των παραγόντων κινδύνου αποτελεί επίσης, το μέσο όρο των παραγόντων κινδύνου των 4 κελιών.  
- Η γειτονιά του κάθε ατόμου είναι τύπου Moore με ακτίνα r=1, δηλαδή 8 γείτονες.
- Οι κανόνες μετάβασης καταστάσεων είναι ίδιοι με τους κανόνες μετάβασης στο obesity.  
- Οι παρεμβάσεις γίνονται σε κάθε βήμα το πολύ σε 8 παχύσαρκους, 2 από το κάθε ¼  του πλέγματος, οι οποίοι περιβάλλονται από τουλάχιστον 6 γείτονες.

Obesity_3:
- Κάθε κελί αναπαριστά την κατάσταση ενός ατόμου. Επίσης, διαθέτει ορισμένους παράγοντες κινδύνου, η σοβαρότητα των οποίων δηλώνεται με μια τιμή από 1-8 και αφορούν τη διατροφή, την έλλειψη αθλητικής δραστηριότητας, άγχος, κληρονομικότητα. 
- Η γειτονιά του κάθε ατόμου είναι τύπου Moore με ακτίνα r=2, δηλαδή 24 γείτονες. 
- Στην προσμέτρηση της κατάστασης των γειτόνων οι γείτονες που απέχουν απόσταση 1 από το εξεταζόμενο κελί έχουν συντελεστή 1 ενώ εκείνοι με απόσταση 2 έχουν συντελεστή 0.5. Οι διαφορετικοί συντελεστές αποσκοπούν στην αποτύπωση της διαβάθμισης της επιρροής των γειτόνων ανάλογα με την απόσταση τους, είτε μεταφορική (είδος συγγένειας, φιλίας) είτε κυριολεκτική. 
- Η αύξηση των γειτόνων για κάθε κελί δημιουργεί την ανάγκη μεταβολής των κανόνων μετάβασης καταστάσεων:
Αν το άτομο είναι παχύσαρκο ή οριακά παχύσαρκο τότε:
Αν Υ < ΠΚ + 3 τότε γίνεται παχύσαρκο 
Αν ΠΚ + 3 ≤ Υ ≤ ΠΚ + 4 τότε γίνεται οριακά παχύσαρκο 
Αν ΠΚ + 4 ≤ Υ ≤ ΠΚ + 6 τότε γίνεται οριακά υγιές 
Αν Υ > ΠΚ + 6 τότε γίνεται υγιές
Αν το άτομο είναι υγιές ή οριακά υγιές τότε:
	Αν Π + ΠΚ > 15 τότε γίνεται παχύσαρκο
	Αν Π + ΠΚ ≥ 13 τότε γίνεται οριακά παχύσαρκο
	Αν Π + ΠΚ ≥ 11 τότε γίνεται οριακά υγιές
	Αν Π + ΠΚ < 11 τότε γίνεται υγιές
Τα κενά κελία παραμένουν κενά σε όλες τις γενιές.
- Οι παρεμβάσεις γίνονται σε κάθε βήμα το πολύ σε 4 παχύσαρκους, 1 από το κάθε ¼  του πλέγματος, οι οποίοι περιβάλλονται από τουλάχιστον 9 γείτονες. Με τη διεύρυνση της γειτονιάς Moore παρατηρείται ότι απαιτείται πολύ λιγότερων παρεμβάσεων για τη μείωση των μη υγιών κελιών, καθώς η θετική επιρροή των κελιών που δέχθηκαν παρέμβαση επεκτείνεται και ωφελώντας περισσότερους γείτονες. 
Όπως διαπιστώθηκε από τις προηγούμενες μελέτες οι οντότητες του πλέγματος τείνουν να δημιουργούν clusters ανάλογα με την κατάσταση στην οποία ανήκουν. Επομένως, αναμένεται να δημιουργηθούν 4 είδη περιοχών: Παχύσαρκοι, υγιείς, οριακά παχύσαρκοι και οριακά υγιείς. Σκοπός είναι η αύξηση του ποσοστού των περιοχών με υγιή άτομα για αυτό εξετάζεται η επίδραση της «αυθαίρετης» μεταβολής της κατάστασης μεμονωμένων ατόμων από παχύσαρκα σε υγιή. Το πρόβλημα της παχυσαρκίας δεν είναι δυνατόν να εξαλειφθεί αλλά είναι καίριο να γνωρίζουμε τα σημεία στα οποία αν επικεντρώσουμε την προσοχή μας μπορούμε να επιφέρουμε τα βέλτιστα αποτελέσματα για το κοινωνικό σύνολο που εξετάζουμε. 
